:title: Future My Love
:date: 2014-03-30 15:00
:category: Blog
:tags: sparvnastet filmvisning
:slug: futuremylove
:authors: Sparven
:summary: Futuristiska drömmar om teknik och en värld utan arbete

Söndag den 30 Mars visar Sparvnästet filmen «Future My Love». Det är
en vacker drömsyn där regissören Maja Borg skissar upp konturerna av
ett radikalt annorlunda sätt att organisera samhället. Den utopiska
visionen vävs samman med en poetisk berättelse om frihet och kärlek.

I filmen berättar 95-årige futuristen Jacque Fresco om den
"resursbaserade ekonomi" han ägnat sitt liv åt att försöka
förverkliga; ett samhällssystem som använder teknologi och vetenskap
för att skapa välstånd till alla, utan avlönat arbete, egendom eller
pengar.

Vi tycker att idéerna som behandlas i filmen är intressanta att
undersöka från ett hacker-perspektiv. Fri mjukvara produceras tex ofta
utanför det konventionella lönearbetes-systemet och utan förväntningar
på ekonomisk ersättning. Vad motiverar programmerare att arbeta på de
premisserna? Kan man ens kalla det arbete?

Efter filmen kan de som vill stanna kvar för en fördjupande
gruppdiskussion. Historikern och tidigare piratbyrånaktivisten Rasmus
Fleischer guidar oss genom diskussionen som tar sin utgångspunkt i
filmen och våra personliga erfarenheter av fri mjukvara eller
pirantande.

Alla är välkomna, evenemanget är gratis och ingen föranmälan behövs.
Sparvnästets nya lokal ligger på Hangövägen 18 i Värtahamnen. Närmaste
tunnelbana är Gärdet.

          
