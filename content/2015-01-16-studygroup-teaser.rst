:title: Teknopolitisk Studiegrupp
:date: 2015-01-16 18:00
:category: Blog
:tags: sparvnastet
:slug: studygroup-teaser
:authors: Sparven
:summary: Sparvnästets tekno-politiska studiegrupp kör igång under våren 2015.
	     
I mitten på Februari siktar vi på att köra igång med
studieprogrammet. Mer detaljerad information om innehållet kommer när
vi närmar oss första träffen.

**Målet med studierna förstå hur teknik/hacker-kultur fungerar i ett
större, filosofiskt och politiskt sammanhang.** Vi läser olika texter,
funderar och träffas sedan på Internet för att
diskutera. Studiegruqppen är öppen för alla och gratis; du behöver
inte vara medlem i Sparvnästet. Studieträffarna är fristående och man
kan välja att delta i en eller flera.

Planen är att vi gräver där vi står genom att studera vår
högteknologiska kultur med några av de verktyg som framgångsrikt
använts innom andra områden. Vad betyder feministisk-analys, vad är
queerteori och vad kan de lära oss om dataspel? Kan marxistisk
ekonomisk teori fördjupa vår kunskap om produktionen av fri mjukvara?
Vi trevar oss fram, experimenterar, forskar och skapar förhoppningsvis
tillsammans en bättre förståelse för vad vi håller på med.

Konkret kommer det att gå till såhär; Sparvnästet presenterar en
studieplan med ett par områden vi vill fördjupa oss i. Varje område
presenteras kort tillsammans med en litteraturlista. Deltagare
studerar och funderar på ett område under två veckor, sedan träffas vi
på nätet för att diskutera. Mer detaljer kommer snart...

Vi hoppas på en blandning av deltagare med olika bakgrund; hackers,
makers, aktivister, filosofer, diy-entisaster, programmerare, gamers
och andra.

Välkommen!

**Träff 0** - `Intro och uppstart <studygroup-0.html>`_ - **2015-02-18 (ons) 21:00 - 22:00**

Lite blandad praktisk information. Kom i gång med chatten
(instruktioner kommer snart).

Vi håller antagligen inte på en hel timme.

**Träff 1 - Gamergate** - *2015-03-04 (ons) 21:00 - 22:00*

Under hösten 2014 exploderade en hatbomb på Internet. Intensiteten och
brutaliteten i de attacker som riktades mot flera framstående kvinnor
i dataspelsvärlden kom som en chock för många.

Vi vill ta reda på vad som hände och varför. Vi undersöker sexism och
kvinnohat i dataspelsvärlden, och i dataspelen.

**Träff 2 - Fri mjukvara** - *2015-03-18 (ons) 21:00 - 22:00*

Fri mjukvara är en unik företeelse i vårt sammhälle. Det utmanar
föreställningar om lönearbete och ägande på ett radikalt sätt och är
samtidigt vida accepterat och över allt närvarande.

Vi undersöker vad som motiverar programmerare att "jobba gratis", vem
som tjänar på fri mjukvara och om ekonomisk teori kan ge några
ledtrådar.

**Träff 3 - Hackerkultur - identitet** - *2015-04-01 (ons) 21:00 - 22:00*

Finns en hackerkultur eller en hackeridentitet? Hur är den i så fall beskaffad?

Vi går till källor som anses centrala för hackerkulturen och funderar
på hur (och vilka) som format kulturen. Vi försöker hitta exempel på
identitetsskapande cermonier, auktoriteter, attribut, språk, mm.

**Träff 4 - Hackerkultur - vem är välkommen?** - *2015-04-15 (ons) 21:00 - 22:00*

Om en bortser från den hackeridentitet, som studeras i förra träffen,
och interna splitringar i den, finns ett antal konfliktlinjer kvar i
hackergemenskapen. Det handlar om inkluderande/exkluderande längs med
kategorier som finns i sammhället runt omkring; kön, ras, klass, etc.

I den här träffen undersöker vi hur debatten ser ut i
hackergemenskapen; finns den alls, var förs den och skiljer den sig
från debatten i samhället runt omkring?

**Träff 5 - Hackers och aktivister** - *2015-04-29 (ons) 21:00 - 22:00*

När Stratfor hackades publicerades texten "Det stundande upproret" på
sidan. Det är en radikal politisk text, vilket gav hacket en
aktivistisk kontext.

Under den här träffen undersöker vi relationen mellan hackers och
politiska aktivister. Hur ser sammarbeten ut med "vanliga"
aktivistgrupper och i vilken utsträckning är det hackers som själva är
aktivister.
